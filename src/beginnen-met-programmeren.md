# Beginnen met programmeren

## Wat is programmeren?

**Definitie**: Aan de computer instructies (taken) geven, die de computer begrijpt en vervolgens uitvoert, op het moment dat jij wilt en in de volgorde die jij wilt.

Hiervoor moet je wel computertaal spreken. Dat is vrij lastig vandaar dat er talen zijn ontwikkeld die makkelijker te begrijpen zijn voor de mens. Deze worden dan omgezet naar taal die de computer begrijpt (Voorbeelden hiervan zijn Java, Python, C#. Maar zo zijn er nog veel meer.)

In deze workshop wordt Processing gebruikt. Processing is Java met daar bovenop wat extra 'toevoegingen', die het makkelijk maken om snel grafische programmaatjes te schrijven. Op de site van Processing vind je in de zogenaamde Reference alle mogelijkheden die Processing biedt: [Processing Reference](https://processing.org/reference).

Als je al wat programmeer ervaring hebt of in de toekomst andere talen leert kennen, zul je zien dat er tussen de programmeertalen veel overeenkomsten zijn.

## Algoritme

(Zie ook de PowerPoint presentatie)

Een belangrijk begrip in het programmeren is **algoritme.**

Een algoritme is niet meer dan: een **aantal stappen** die je zet om een bepaald **doel** te bereiken. Een algoritme heeft dus niet per se te maken met grote bergen data en technologie. Een rekensom is een algoritme, maar het bereiden van een maaltijd is dat ook. Je volgt de stappen in een recept om het doel -- eten op tafel -- te bereiken.


## Animatie

(Zie ook de PowerPoint presentatie)

Definitie animatie: de **illusie** van beweging door het **na elkaar afspelen** van verschillende **stilstaande** beelden.

