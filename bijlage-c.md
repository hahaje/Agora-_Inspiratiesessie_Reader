# Bijlage C: Ontwikkelaarsopties instellen op je telefoon {#bijlage-c-ontwikkelaarsopties-instellen-op-je-telefoon .unnumbered}

Om een spelletje meteen van je computer op je telefoon te kunnen zetten, zonder app-store, moet je de ***Ontwikkelaarsopties*** activeren op je telefoon.

De manier waarop je dit precies doet kan van merk tot merk verschillen. Hieronder staat de manier beschreven voor de Samsung Galaxy. Mocht je een ander type telefoon hebben, dan kan het zijn dat het iets anders in zijn werk gaat. In dat geval moet je even op internet zoeken naar de steekwoorden: Ontwikkelaarsopties, \<jouw merk/model telefoon\>.

Voor een Samsung Galaxy:

-   Open de ***Instellingen*** van je telefoon

-   Ga naar ***Info telefoon***

-   Selecteer ***Software gegevens***

-   Zoek naar de informatie over het ***Buildnummer***

-   Druk 7x op deze informatie (geen grap )

-   Na 7x krijg je een melding dat de ***Ontwikkelaarsopties*** zijn ingeschakeld.

-   Het kan zijn dat er nu om je pincode gevraagd wordt, deze moet je dan invoeren.

-   Als je nu weer naar de ***Instellingen*** gaat, zie je dat er een optie ***Ontwikkelaarsopties*** is bijgekomen onderaan de lijst.

-   Selecteer de ***Ontwikkelaarsopties*** en zoek naar de ***USB-foutopsporing*** optie en zet deze aan.

-   Dat is alles, verder hoef je **hier niks te veranderen**. Ik zou dat ook niet aanraden, geen idee wat het allemaal inhoud.

-   Het advies is om deze opties weer uit te zetten, zodra je klaar bent met installeren van je spel.
